<h3>Меркурій</h3>
<p>
    Меркурій ― найближча до Сонця планета Сонячної системи. За своїми розмірами Меркурій ненабагато перевищує Місяць. Невели-
    ке значення прискорення вільного падіння і достатньо висока температура його поверхні є факторами, які перешкоджають утриманню щільної газо-
    вої атмосфери. Виявлено, що атмосфера Меркурія є надзвичайно розрідженою. За концентрацією частинок n ≈ 10<sup>12</sup> м<sup>–3</sup> вона відповідає щільності
    земної атмосфери на висоті 700 км. Основні складові меркуріанської атмосфери ― Гідроген і Гелій. Атоми цих елементів Меркурій захоплює з
    сонячного вітру. В середньому через 200 днів атоми Гідрогену і Гелію відриваються від нього, але на їхнє місце безперервно надходять інші. Разом
    з тим в атмосфері Меркурія є також атоми Оксигену, Натрію, Калію та ін. Останні постачаються меркуріанським ґрунтом. Подібно до атомів Гідрогену і Гелію, вони теж через деякий час залишають планету.
</p>
<div style="display: flex; flex-direction: row;">
    <p style="width: 48%;">
        Відсутність щільної атмосфери зумовлює значний температурний перепад між денною і нічною півкулями цієї планети. Меркуріанська доба дорівнює 176 земних, і з настанням меркуріанської ночі температура поверхні швидко знижується до 100 K. Оскільки вісь обертання планети майже
        перпендикулярна до площині її орбіти, навколополярні ділянки поверхні Меркурія мають низьку температуру, і як випливає з проведених у 1992 р. радарних спостережень, тут у глибині полярних кратерів є замерзла вода.
    </p>
    <img src="https://www.news.ucsb.edu/sites/default/files/styles/article_horizontal/public/images/archive/2677-2.jpg?itok=Dj8cQY2M">
</div>
<p>
    Завдяки зонду Messenger (2004–2015 рр., США), який дослідив всю поверхню Меркурія, з’ясовано, що вона достатньо однорідна. Цим Меркурій
    відрізняється від Місяця або Марса, у яких виявлено сильну асиметрію півкуль.
    Дослідження Messenger показали, що кора Меркурія бідна на Алюміній і Кальцій порівняно, наприклад, з материковими областями Місяця.
    Водночас поверхня Меркурія є порівняно бідною Титаном і Ферумом та багата Магнієм, займаючи проміжне положення між типовими базальтами
    і ультраосновними гірськими земними породами. Виявлено також порівняно велику поширеність Сульфуру, що передбачає відновлювальні умови
    формування планети.
</p>
<table>
    <caption><b>Характеристики</b></caption>
    <tr><th width="60%">маса:</th><td>3,3011•10<sup>24</sup> кг</td></tr>
    <tr><th>екваторіальний радіус:</th><td>2439,7 км</td></tr>
    <tr><th>площа поверхні:</th><td>7,48•10<sup>7</sup> км<sup>2</sup></td></tr>
    <tr><th>середня швидкість руху по орбіті:</th><td>47,87 км/с</td></tr>
    <tr><th>тривалість доби:</th><td>58,6461 діб</td></tr>
    <tr><th>велика піввісь:</th><td>57 909 100 км</td></tr>
    <tr><th>період обертання по орбіті:</th><td>115,88 земних діб</td></tr>
    <tr><th>нахил екватора до орбіти:</th><td>7,005°</td></tr>
</table>
<p>
    Внутрішня будова Меркурія, імовірно, нагадує будову Землі. Про це
    свідчить і достатньо близьке значення середньої густини обох планет. Меркурій має масивне залізо-нікелеве ядро, радіус якого становить за останніми даними близько 80% радіуса планети, та відносно тонку оболонку, яка
    оточує ядро, ― мантію, що складається із більш легких сполук Силіцію.
    Напруженість магнітного поля Меркурія у 10 разів менша, ніж у Землі.
    Меркурій здійснює три оберти навколо своєї осі впродовж двох повних
    обертів навколо Сонця (синхронізація обертальних рухів 3:2), тому сонячна доба на Меркурії триває два меркуріанських роки! Природних супутників у Меркурія немає.
</p>