<h3>Марс</h3>
<p>
    Марс ― четверта й остання планета земної групи, розташована на відстані близько 1,5 а. о. від Сонця. Після Землі Марс найбільш
    детально досліджена планета Сонячної системи.Радіус Марса приблизно вдвічі менший земного, а за масою він приблизно в дев’ять разів поступається Землі.
    Близько 10% його маси зосереджено в ядрі, яке, як і в інших планет земної групи, складається в основному з Феруму й Ніколу. Його радіус дорівнює приблизно 1700 км. Ядро оточене 
    розплавленою мантією з камʼянистих порід. Товщина марсіанської кори досягає 40 км у північній частині цієї планети і 70 км у південній.
</p>
<div style="display: flex; flex-direction: row;">
    <p style="width: 48%;">
        Дві третини поверхні Марса займають світлі ділянки, які в минулому
        назвали материками, близько третини ― темні ділянки, названо морями. Темні моря відбивають приблизно утричі менше сонячного світла, ніж материки
        (8-10% проти 30%). Можливо, моря ― це ділянки, вкриті якимось мінералом, здатним темніти в процесі зволожування. 
    </p>
    <img src="https://upload.wikimedia.org/wikiversity/en/c/cc/Venus_Magellan_image.jpg">
</div>
<p>
    У 1877 р. італієць Джованні Скіапареллі зауважив, що «увесь великий
    простір континентів укритий сіткою тонких ліній... темного кольору...,
    вони нагадують тонку павутинну сітку, натягнуту на диск». При цьому він
    ужив також слово canali (у перекладі з італійської ― протоки), яких нібито він налічив 40. Деякі з них мали б простягатися на відстані до 4000 км,
    маючи ширину до 300 км. Американський астроном Персиваль Ловелл на
    поверхні Марса налічив у 1907 р. уже 522 канали. Висловлювали припущення, нібито це ― споруди, створені розумними істотами, які заселяють
    планету.
    Після запуску в бік Марса автоматичних міжпланетних станцій виявлено, що з близьких відстаней цих каналів не видно. Тому їх прийнято
    називати деталями альбедо, тобто ілюзорними утворами, які є наслідком
    неоднакових відбивних властивостей окремих ділянок планети.    
</p>
<table>
    <caption><b>Характеристики</b></caption>
    <tr><th width="60%">маса:</th><td>6,4185•10<sup>24</sup> кг</td></tr>
    <tr><th>екваторіальний радіус:</th><td>3396,2 км</td></tr>
    <tr><th>площа поверхні:</th><td>144 799 500 км<sup>2</sup></td></tr>
    <tr><th>середня швидкість руху по орбіті:</th><td>24,077 км/с</td></tr>
    <tr><th>тривалість доби:</th><td>24 год 37 хв</td></tr>
    <tr><th>велика піввісь:</th><td>227 939 100 км</td></tr>
    <tr><th>період обертання по орбіті:</th><td>779,96 діб</td></tr>
    <tr><th>нахил екватора до орбіти:</th><td>1,850°</td></tr>
</table>
<p>
    На поверхні Марса виявлено найвищий вулкан у Сонячній системі ― гору Олімп. Її висота 26 км, тобто вона утричі вища, ніж Еверест,
    а діаметр її підніжжя близько 600 км. Ще одна примітна деталь поверхні Марса ― широкий каньйон, який
    простягається більш як на 4000 км приблизно уздовж марсіанського екватора (рис. 12.10). Каньйон має глибину до 6 км і ширину до 200 км. Утворився
    цей гігантський розрив марсіанської кори невдовзі після того, як молода планета, сильно розігріта астероїдним бомбардуванням наприкінці
    етапу формування Сонячної системи, почала остигати.
</p>
<iframe width="90%" height="400px" src="https://www.youtube.com/embed/ZEyAs3NWH4A" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>
<p>
    Оскільки прискорення вільного падіння біля поверхні Марса невелике,
він не здатний утримувати щільну атмосферу: тиск поблизу його поверхні сягає усього 0,005 атм.
(в середньому у 160 разів менший, ніж на рівні моря для Землі). Марсіанська атмосфера складається на 95,9% із СО2,
на 1,9% з Нітрогену, на 2% з Аргону. До її складу також входять близько
0,14% Оксигену і близько 0,1% СО. Тонка марсіанська атмосфера лише
незначно згладжує температурні коливання. Рік на Марсі за тривалістю близький до двох земних років. Оскільки
період обертання планети навколо осі становить близько 24 годин, зміна
дня і ночі на Марсі відбувається так само, як і на Землі.
Два апарати Viking (США) у 1976 р. здійснили мʼяку посадку на поверхню Марса і провели серію
біологічних експериментів у намаганні виявити на ній якісь ознаки життя. Однак жодних форм життя за допомогою
апаратів Viking не було знайдено. Згодом неорганічна матерія на цій плане-
ті досліджувалася під час інших космічних місій.
</p>